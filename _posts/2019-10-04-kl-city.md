---
layout: post
title:  "Stolica Malezji"
author: kuba
categories: [ Malezja ]
image: assets/images/malezja_magda.jpg
---

W tym poście chronologicznie cofniemy się do samego początku naszej wycieczki, żeby uzupełnić tajemnicze trzy dni w których znikneliśmy z rodzinnych radarów. Kiedy mamy (być może) myślały, że zgninęliśmy jakąś straszną śmiercią z rąk dzikich azjatyckich plemion, my całkiem nieźle bawiliśmy się w stolicy Malezji, która na pierwszy rzut oka wygląda całkiem europejsko. 

Tylko na pierwszy rzut oka. Ulicami wokół drapaczy chmur nieustannie przemieszczają się tysiące skuterów, jak mrówki w ogromnym mrowisku. Mieszkańcy ubrani są znacznie bardziej egzotycznie i kolorowo. Na straganach leżą owoce które kształtami i kolorami przecza wszelkiej logice. Cienia tu nie ma, słońce wisi bezpośrednio nad głową i wcale nie pomaga to przyzwyczaić się do nowej strefy czasowej.

## Według przewodników, europejczyk z twarzy wygląda tu jak portfel

Nocujemy w niewielkim mieszkaniu, w dzielnicy która jest położona stosunkowo blisko centrum. Dojazd z lotniska zajmuje nam półtorej godziny i od razu zderzamy się z problemem z kierowcą taksówki. 

Zdążyliśmy się już sporo naczytać o tym jak łatwo dać się tu oszukać przez taksówkarzy, którzy do kursów próbują doliczyć astronomiczne kwoty i żerują na turystach, szczególnie w okolicach lotnisk. Jesteśmy więc wyjątkowo podejrzliwi i kilka razy potwierdzamy ostateczną kwotę. 

Kierowca niespecjalnie mówi po angielsku, ale sprawia na nas bardzo miłe wrażenie. Kilkukrotnie zgubił się po drodze, ostatecznie to my prowadzimy go GPSem z naszego telefonu. Po dojechaniu na miejsce na migi pokazuje nam kwotę, którą musimy dodatkowo dopłacić. A jednak, pozory mylą! Kwota jest drobna, my jesteśmy zmęczeni i nie chcemy tracić czasu na dyskusję, dopłacamy kilka ringgitów. 

Taksówkarz jest wyraźnie niepocieszony i dalej próbuje nam coś wytłumaczyć. Czyżby chciał więcej pieniędzy? Kiedy my wyładowujemy nasze plecaki, on znika w najbliższym sklepie i przyprowadza chłopaka mówiącego po angielsku. Okazuje się, że chciał nam tylko wytłumaczyć skąd ta różnica. Przejechaliśmy przez fragment autostrady, więc musiał kupić bilet. Bardzo mu zależało, żebyśmy nie pomyśleli, że był nieuczciwy. A jednak, pozory mylą i to my przesadzamy z nieufnością. 

{% include image.html file="malezja_cien.jpg" description="Cień Magdy krótko po południu. Tutaj trudno schować się przed słońcem." %}

## Roti canai

W pobliżu mieszkania jest sporych rozmiarów restauracja, która z tego co później zauważyliśmy jest otwarta 7 dni w tygodniu, 24 godziny na dobę. Przez cały czas siedzi w niej pełno ludzi których obsługują ci sami kelnerzy po południu, w środku nocy i o bladym świcie w dzień kiedy opuszczamy miasto. Być może przerwy od pracy nie są tu powszechnym zwyczajem.

Magda jako jedyna z naszej czwórki wie cokolwiek o malezyjskiej kuchni. Pyta kelnera o placki roti canai, które podobno są tutaj najpopularniejszym daniem. Kelner z całej wypowiedzi rozumie jedynie "roti canai". Próbuje nam coś o nich opowiedzieć po angielsku, powtarzając jak mantrę, że może w nich być banan, albo czekolada, albo cebula, odpowiedź jest ta sama niezależnie którą pozycję z menu pokazujemy. 

Kelner powtarza refren o cebuli i bananach, a my, głodni jak wilki dyskutujemy o nich jakbyśmy wybierali danie w eleganckiej, drogiej restauracji. Tutaj drogo nie jest - każdy z nich kosztuje 1.50 - 2.00 zł. Ostatecznie w losowo zamówionych roti canai nie ma bananów, jest cebula, są pyszne, a my w kolejnych dniach co chwilę wracamy pałaszować kolejne stosy placków.

<div class="videoWrapper">
<iframe src="https://drive.google.com/file/d/1FoMhVcZk7F_CLexqqAzGkINBvYUl_lAu/preview" width="640" height="480"></iframe>
</div>
<span class="caption">Nocna ulica, po drugiej stronie Nasi Kandar Pelita, nasza świątynia placków. W tle Petronas Towers.</span>

## Charlie

Karta którą można płacić bez dodatkowych kosztów w dowolnej walucie jest cudownym wynalazkiem. Problem zaczyna się, kiedy nie można płacić kartą. Szczególnie w połowie obiadu, kiedy właściciele chińskiej knajpy nie mówią po angielsku, a my nie mamy gotówki.

W kolejce do jedynego działającego bankomatu zagaduje mnie starszy człowiek. Jest zachwycony, że jestem Polakiem. Charlie przyjechał tu z Nowej Zelandii, mówi, że jest dumny i zawsze się cieszy kiedy spotyka naszych rodaków. Co może nas łączyć z państwem oddalonym o 17 tysięcy kilometrów, prawie idealnie po drugiej stronie kuli ziemskiej?

Ojciec Charliego podczas II Wojny Światowej walczył razem z Polakami pod Monte Cassino. Opowiada mi jak wspominał nasze oddziały. Wychował się na tych opowieściach, uważa nas za wyjątkowo odważny naród. 

Podobnie jak u nas, walki o Monte Cassino zajmują szczególne miejsce w historii Nowej Zelandii.

## Batu Caves

Na północ od miasta położony jest kompleks jaskiń Batu, o których mówi się, że mają nawet 400 milionów lat. Miejsce zostało odkryte i spopularyzowane w XIX wieku, dziś służy przede wszystkim jako największa świątynia hinduistyczna w Malezji. 

Do największej z jaskiń, nazywanej jaskinią katedralną, prowadzą 272 stopnie. Od zeszłego roku schody są sektorami pomalowane w sposób, który odpowiada wielobarwnym świątyniom u ich podstawy i w samych jaskiniach. Wejścia strzeże potężna 42-metrowa statua lorda Murugana, hinduskiego boga wojny. To największy jego posąg na świecie.

{% include image.html file="malezja_batu1.jpg" description="Wejście do jaskiń. Schody są wyjątkowo strome, są jedyną drogą dla pielgrzymów i turystów." %}

Nie bez powodu największa jaskinia jest nazwana katedralną. W środku bez większego problemu zmieściłby się spory kościół. Według przewodników żyje tu pełno małp, my nie spotykamy ani jednej. Biega tu za to tyle szczurów, że depczą sobie po ogonach. Magda, delikatnie mówiąc, nie jest nimi zachwycona. 

{% include image.html file="malezja_batu2c.jpg" description="Jedna ze świątyń położonych w wejściu do jaskini." %}

<div class="videoWrapper">
<iframe src="https://drive.google.com/file/d/1ntuZQJbHjqLJvJwEuX-SquQs_fma9Bl-/preview" width="640" height="480"></iframe>
</div>
<span class="caption">Przy wyjściu z jaskiń, jak wszędzie, kokosy zamiast wody. Pan na szczęście nie odrąbał sobie palców.</span>

## Petronas towers

Bliźniacze wieże połączone mostem na 41. piętrze 170 metrów nad ziemią to symbol i duma miasta, a dla nas ostatni punkt wycieczki. Mając 452 metry są prawie dwukrotnie wyższe niż Pałac Kultury. Każda z nich zbudowana jest na bazie dwóch przecinających się kwadratów tworzących ośmioramienną gwiazdę. Ten i inne kształty które zobaczyć można w wieżach pochodzą wprost z wzorów zawartych w islamskiej tradycji. Każda z wież waży ponad 300 tysięcy ton, co odpowiada wadze 42.857 słoni. 

Wieże pojawiają się na większości pocztówek, magnesów i zdjęć z Kuala Lumpur. Do 2004 roku były najwyższymi budynkami świata, aktualnie utrzymują tytuł najwyższych bliźniaczych wież świata. Choć początkowo odstrasza nas cena, która jest prawie tak samo wysoka jak same wieże, ostatecznie decydujemy się wjechać na szczyt. 

Atrakcja sama w sobie jest ciekawa, żadne z nas nie było nigdy na szczycie tego typu budynku, ale z drugiej strony nie rzuca na kolana. Widok z ostatniego piętra to głównie smog, który spowija miasto i psuje widok. Ciekawostką jest, że windę obsługują policjanci. Zdaje się, że to rzeczywiście istotny punkt na mapie miasta.

{% include image.html file="malezja_petronas.jpg" description="Skybridge, najwyższy tego typu most na świecie, w połowie wysokości bliźniaczych wież. To też ostatnie zdjęcie mojej koszulki z Rickiem i Mortym, ktoś ukradł mi ją na promie z Padangbai do Gili Trawangan..." %}

Ostateczny bilans wskazuje na to, że Kuala Lumpur to dobre miejsce na przesiadkę i dwudniowy spacer po mieście. Na ten moment to dla nas wystarczający czas, żegnamy się więc ze stolicą Malezji.
